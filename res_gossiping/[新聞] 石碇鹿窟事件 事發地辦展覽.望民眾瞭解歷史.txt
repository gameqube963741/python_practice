作者CCY0927 (茹絮夢)看板Gossiping標題[新聞] 石碇鹿窟事件 事發地辦展覽.望民眾瞭解歷史時間Fri Aug 14 12:15:25 2020
https://news.pts.org.tw/article/490516

石碇鹿窟事件 事發地辦展覽.望民眾瞭解歷史

2020-08-13 19:15 最後更新：2020-08-13 19:32

發生佇1952年的鹿窟事件，是當時執政的國民黨政府，針對中共地下黨所發動的大規模鎮
壓行動，真濟史料到今攏猶未公開。國家人權博物館和大坑產業文化協會，做伙舉辦鹿窟
事件展覽，希望用一幅閣一幅的圖影，講出受難者的故事。

一張一張的圖畫，來講出對阿公的記持，同時也是鹿窟事件的經過。

鹿窟事件是白色恐怖初期，台灣上大的一件政治案，當初無經過詳細的調查，政府就用公
權力將人掠起來，毋但予掠起來的人上濟，尤其閣牽涉著規家伙。

1952年潘炳輝突然失蹤，1960年閣雄雄轉厝內，潘炳輝變甲無愛講話，這八冬的時間無人
知影發生什麼代誌，孫仔潘世賢後來看相關的紀錄，才理解阿公的身軀頂，有啥物款的歷
史傷痕。

用講故事的方式予民眾理解，當初潘家的經歷，猶毋閣鹿窟事件的真相到底如何，其實真
濟的國家檔案、歷史資料攏無公開。"圖說鹿窟事件"的展出，用人佮人的關係來思考，過
去發生佇這塊土地歷史，感受大時代下底的社會氣氛。



---split---
推: 8
噓: 7
分數: 1
作者: CCY0927 (茹絮夢)
標題: [新聞] 石碇鹿窟事件 事發地辦展覽.望民眾瞭解歷史
時間: Fri Aug 14 12:15:25 2020
